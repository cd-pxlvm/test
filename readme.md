een eerste werkje

Wij gaan eerst lokaal leren werken met Git, om dan ons project in GitHub te plaatsen. Voorlopig gaan we ook enkel met de masterbranche werken. Als je later GitHub gaat gebruiken om je code project in onder te brengen is het beter dat je met meerdere branches gaat werken.  Een goede afspraak is dat de masterbranche je ‘clean’ code is: hier staat geteste code, die zo in productie gebruikt kan worden. (Weet wel dat Git je daarin vrij laat, je kan hier ook andere afspraken maken) Elke andere branche geef je een naam, zodat je altijd weet in welke branche je aan het werken bent. In Git is het begin van een branche altijd een verwijzing (pointer = HEAD)  naar de versie van dat moment in de branche van waaruit je vertrekt. Je kan een branche zien als een kopie van de masterbranche op dat moment. Hier kan je dan in gaan werken en dit kan je dan op een gegeven moment weer gaan samenvoegen (= merge). Later gaan we hier iets dieper op in, maar wil je dit al eens bekijken, vind je dit visueel voorgesteld op:[GitHub flow](https://guides.github.com/introduction/flow/) .
Commandline: heel simpel: alle commando’s die te maken hebben met Git beginnen ook met git en dan een spatie. Als je niet meer weet wat een commando juist doet, kan je altijd ```>git help [commandonaam]``` typen.
